# Maksvela svārsts

## Labaratorijas darbs Nr. 1.4. Inereces momenta noteikšana, izmantojot Maksvela svārstu.

### Teorētiskais pamatojums

Maksvela svārsts ir disks, kura ass iekārta bifilārā (divu auklu) iekarē. Svārstam pārvietojoties, tas veic saliktu kustību, kas sastāv no divām vienkāršākām: virzes kustības un rotācijas kustības. Maksvela svārsta pilnā kinētiskā enerģija Wk ir virzes kustības kinētiskās enerģijas $$\frac{1}{2}mv^2 = W_{kv}$$ un rotācijas kustības kinētiskās enerģijas $$\frac{1}{2}Iω^2 = W_{kr}$$ summa, kur m ir rotējošās sistēmas masa, I – tās inerces moments, v – virzes kustības ātrums, ω – rotācijas kustības leņķiskais ātrums. Redzam analoģiju starp abām enerģijas izteiksmēm, kur analoģiskie lielumi m ↔ I un v ↔ω . Tātad, ar Maksvela svārstu var pētīt saliktu kustību.

### Iekārtas matemātiskais modelis

Rotējošā Maksvela svārsta masa m sastāv no diska masas md, diska ass masas ma un uz diska uzliktā gredzena masas mg. $$m = m_d + m_a + m_g$$. Tāpat Maksvela svārsta inerces moments ir atsevišķo inerces momentu summa: $$I = I_d + I_a + I_g$$. Izmantojot 1. zīmējumu, varam uzrakstīt otro Ņūtona likumu virzes kustībai: $$ma = mg - T$$, kur T – auklas sastiepuma spēks, m – rotējošās sistēmas masa. Analoģisks vienādojums rotācijas kustībai ir: $$Iε = Tr$$, kur r – diska ass rādiuss, kas ir puse no ass diametra d. Sakarība starp leņķisko un lineāro paātrinājumu ir uzrakstāma: $$εr = a$$, kur ε – rotācijas leņķiskais paātrinājums, a – lineārais paātrinājums.

Līdz ar to mūsu rīcībā ir trīs vienādojumi trīs nezināmo T, a un ε aprēķinam. No tiem izsaka paātrinājumu a: $$\frac{g}{\frac{mr^2}{I} + r^2} = a$$. Maksvela svārsta smaguma centra kustība ir vienmērīgi paātrināta, tātad, tā noietais attālums $$\frac{1}{2}at^2 = h$$ un $$a = \frac{2h}{t^2}$$. Pielīdzinot abas paātrinājuma a aprēķina izteiksmes, iegūstam : $$(mr^2 + I) \frac{g}{mr^2} = \frac{2h}{t^2}$$, un izteiksme Maksvela svārsta rotējošās daļas inerces momenta I aprēķinam ir: $$I = \frac{mr^2}{\frac{2h}{gt^2} - 1}$$, kur m – rotējošās sistēmas masa.


### Laboratorijas darbs 1.4

Ja rotē tikai iekārtas disks, tad m ir diska un tā ass kopējā masa, un noteiktais inerces moments ir paša svārsta inerces moments I0. Veicot eksperimentu ar gredzenu, iegūstam Maksvela svārsta (disks + ass) un gredzena kopējo inerces momentu Ikop (masa m izteiksmē tad ir visu rotējošo daļu kopējā masa). Ja iepriekš noteikts Maksvala svārsta inerces moments I0, tad gredzena inerces moments ir: $$I_g = I_{kop} - I_0$$. Gredzena inerces momentu var aprēķināt arī , izmantojot teorētisku formulu: $$I_g = \frac{1}{2}m_g(D_1^2 + D_2^2)$$, kur D1 - gredzena iekšējais diametrs, D2 - ārējais diametrs. Enerģijas nezūdamības likums Maksvala svārstam ir uzrakstāms: $$W_{kp} + W_{kr} = W_{kp0} + W_{kr0}$$, kur $$W_{kp0} = 0$$ - kinētiskā enerģija eksperimenta sākumā; $$W_{kr0} = mgh$$ - potenciālā enerģija eksperimenta sākumā; $$W_{kp} = \frac{1}{2}mv^2 + \frac{1}{2}Iω^2$$ - kinētiskā enerģija eksperimenta beigās; $$W_{kr} = 0$$ - potenciālā enerģija eksperimenta beigās. Eksperimentā mēra t un h, tādēļ kinētiskās enerģijas formulu ir lietderīgi pārveidot formā: $$W_{kp} = \frac{1}{2}m(\frac{2h}{t^2})^2 + \frac{1}{2}I(\frac{2h}{rt^2})^2$$. Salīdzinot eksperimentāli noteiktās $$W_{kp}$$ un $$W_{kr0}$$ vērtības, var pārliecināties par enerģijas nezūdamības likuma izpildīšanos šajā eksperimentā.

### Iespējamie darba uzdevumi:

1. Noteikt Maksvela svārsta inerces momentu I0, laiku t mērot vismaz 5 reizes, bet ass diametru d mērot vairākas reizes dažādās ass vietās.
2. Noteikt dotā gredzena inerces momentu Ig eksperimentāli un salīdzināt ar teorētiski aprēķināto.
3. Pārbaudīt enerģijas nezūdamības likumu.
